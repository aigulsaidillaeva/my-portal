---
sidebar_label: Ата-эне

---

# Автоматизированная информационная система «Балалык»  
## Инструкция для родителей
:::tip   Ата-энелер үчүн
Бул нускама «Балалык» автоматташтырылган маалыматтык системасы (АМС) аркылуу мектепке чейинки билим берүүнү каржылоо программасынын алкагында ваучер алууга электрондук арыз берүүнү каалаган ата-энелер жана мыйзамдуу өкүлдөр үчүн арналган.
Нускамада системага кирүү, бала жана ата-эне жөнүндө анкета толтуруу, байланыш маалыматтарын тастыктоо, ошондой эле арыз берүү жана жеке кабинетке кирүү боюнча кадам-кадамы менен колдонмо камтылган.
Көрсөтүлгөн кадамдарды жасоо менен өз алдынча жана оңой эле бардык каттоо жол-жоболорун өтүүгө жана өтүнмө берүүгө, ошондой эле системада арыздын статусун көзөмөлдөө жүргүзсөңөр болот.

:::


## 1. Системага кирүү

1. Системага кирүү үчүн «Балалык» АМСтин сайтына кириш керек  ([https://balalyk.edu.gov.kg](https://balalyk.edu.gov.kg))  

2. Башкы бетте «Ваучер» баскычын басыңыз.
<!-- ![](/img/vaucher/parentkg/vaucher.png) -->

Сиздер үчүн мектепке чейинки билим берүү кызматтарын ваучердик каржылоо жөнүндө керектүү болгон маалыматтар жайгаштырылган баракча ачылат (1-сүрөт).
![](/img/vaucher/parentkg/pic1.png)
1-сүрөт. Мектепке чейинки билим берүүнү ваучердик каржылоо механизми жөнүндө баракча

---

## 2. Бала жөнүндө маалыматтарды толтуруу  
Ачылган баракчадан «Арыз берүү» баскычын басыңыз.  
Бала жөнүндө маалыматтарды толтуруу формасы ачылат (2-сүрөт)  
![](/img/vaucher/parentkg/pic2.png)
**2-сүрөт. Бала жөнүндө маалымат**

Баракчанын сол жагында сиз кайсы бетте экениңизди көрсөткөн меню бар:  
- Бала жөнүндө маалымат  
- Ата-эне/мыйзамдуу өкүлү жөнүндө маалымат  
- Ырастоо  

«Бала жөнүндө маалымат» баракчасында бардык зарыл болгон талааларды толтуруңуз.  
- Баланын жеке идентификациялык номери (ПИН), 14 сандан турат (Туулгандыгы тууралуу күбөлүгүнө ылайык)  
- Фамилиясы, Аты, Атасынын аты - туулгандыгы тууралуу күбөлүккө ылайык толтурулат. Баланын атасынын аты көрсөтүлгөн эмес болсо «Атасынын аты» талаасын өткөрүп койсо болот.  
- Туулган күнү - баланын жеке идентификациялык номерине ылайык автоматтык түрдө толтурулуп калат.  
- «Алга» баскычы - киргизилген маалыматтарды сактайт жана «Ата-энеси / мыйзамдуу өкүлү жөнүндө маалымат» менюсуна которуп коет (3-сүрөт).  
![](/img/vaucher/parentkg/pic3.png)
**3-сүрөт. «Ата-энеси / мыйзамдуу өкүлү жөнүндө маалымат»**

«Ата-энеси/мыйзамдуу өкүлү жөнүндө маалымат» баракчасы үч бөлүмдөн турат:  
- Ата-энеси/мыйзамдуу өкүлү жөнүндө маалымат  
- Жашаган жери  
- Байланыш маалыматтары.  

«Ата-энеси/мыйзамдуу өкүлү жөнүндө маалымат» бөлүмүндө балаңызга сиз ким экендигиңизди (Атасы, Энеси же Мыйзамдуу өкүлү) тандап, паспорттун негизинде маалыматтарды толтурушуңуз керек.  
«Жашаган жери» бөлүмүндө чыныгы жашаган жерди көрсөтүү керек.  

:::warning **Көңүл буруңуз!** 
Облусту жана районду тандоодо «Балалык» АМСи Даректик - маалымдама бюросунун базасы менен салыштырып чыгат (4-сүрөт). Бул бир-аз убакытты талап кылат. Айланып жаткан 4 жашыл тегерекче салыштыруу жүргүзүлүп жатканын көрсөтүп турат.  
Эгерде сизге керектүү көчө табылбаса, анда Калкты тейлөө борборуна же КР Мамлекеттик каттоо кызматына кайрылып, көчөнүн туура аталышын тактап көрүңүз, балким Даректик - маалымдама бюросунун базасында бул көчө башкача аталат.  
:::
![](/img/vaucher/parentkg/pic4.png)
**4-сүрөт. «Жашаган жери» бөлүмү**

«Байланыш маалыматтары» бөлүмүндө (5-сүрөт) телефон номерин, электрондук почта дарегин көрсөтүп, «Кодду алуу» баскычын басыңыз.  
![](/img/vaucher/parentkg/pic5.png)
**5-сүрөт. «Байланыш маалыматтары»**

«Кодду алуу» баскычын баскандан кийин, сиз көрсөткөн электрондук почтага 6 сандан турган код жөнөтүлөт. Электрондук почтаңызды ачып, «КР МОН» жөнөткөн катты табыңыз (6-сүрөт).  
![](/img/vaucher/parentkg/pic6.png)
**6-сүрөт. Электрондук почтаңызда жөнөтүлгөн кат.**

«Ырастоо коду» талаасында электрондук почтага келген кодду жазыңыз жана «Алга» баскычын басыңыз, ошондо сизге «Ырастоо» баракчасы ачылат. Сиз киргизген баланын маалыматтарын (7-сүрөт) жана Ата-энеси / Мыйзамдуу өкүлү жөнүндө маалыматтарды (8-сүрөт) текшериңиз.  
Эгер бардык маалыматтар туура болсо, балага тиешелүү болгон категорияны тандаңыз, Колдонуучу келишиминин шарттарын окуп чыкканыңызды жана ал менен макул экениңизди ырастоо үчүн желекче белгисин коюңуз (9-сүрөт) жана «Арыз берүү» баскычын басыңыз.  
![](/img/vaucher/parentkg/pic7.png)
**7-сүрөт. Бала жөнүндө маалымат**
![](/img/vaucher/parentkg/pic8.png)
**8-сүрөт. Ата-эненин / Мыйзамдуу өкүлүнүн маалыматы**
![](/img/vaucher/parentkg/pic9.png)
**9-сүрөт Ваучер алуучулардын категориясын тандоо**

Арыз ийгиликтүү тапшырылгандан кийин, сиз электрондук почтаңызга билдирме кат аласыз. Катта арыздын кабыл алынгандыгын тастыктоо маалыматы жана «Балалык» АМСтеги жеке кабинетке кирүү үчүн маалыматтар (логин жана сыр сөз) көрсөтүлгөн (10-сүрөт). Сиздин кайрылууңуз боюнча комиссиянын чечими кошумча жөнөтүлөт же сиздин жеке кабинетиңизде көрсөтүлөт.  
![](/img/vaucher/parentkg/pic10.png)
**10-сүрөт. АИС Балалыкка кирүү үчүн маалыматтары менен кат.**

Жеке кабинетиңизге кирүү үчүн башкы беттеги «Кирүү» баскычын басыңыз, «Ата-энелер» өтмөгүн тандаңыз, катта алынган логин жана сыр сөздү киргизиңиз. Ошондой эле, ЕСИ Түндүк аркылуу дагы кирүү мүмкүнчүлүгүн колдонсоңуз болот (11-сүрөт).  
![](/img/vaucher/parentkg/pic11.png)
**11-сүрөт. Ата-эненин өздүк кабинетине кирүү үчүн баракча**

Авторизациядан өткөндөн кийин, сиз жеке маалыматарыңызга, катталган балдардын тизмесине, билдирмелерге, жашаган жериңиздин жанындагы мектепке чейинки билим берүү уюмдары көрсөтүлгөн картага жана башка маалыматтарга кирүү мүмкүнчүлүгүнө ээ болосуз. Ваучерге берилген арыздардын статусун «Балдар» бөлүмүнөн көрсөңүздөр болот.
