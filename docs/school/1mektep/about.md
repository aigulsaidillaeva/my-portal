# Регистрация в школе

КАНТИП КОЛДОНУУ КЕРЕК?

Колдонуу үчүн, төмөнкү маалыматты толтуруңуз:

1.Балага ким экениңизди көрсөтүңүз?

Ата;

Эне;

Мыйзамдуу өкүл (бул пунктту тандагандан кийин тиешелүү документти PDF форматта тиркөө керек). 2. Баланын ата-энеси/мыйзамдуу өкүлү жөнүндө маалымат:

Жарандык;
Идентификациялык жеке номери (ИЖН), аты-жөнү, паспорттук маалыматтары (сериясы, номери);
Уюлдук телефондун номери;
Электрондук почта;
Кошумча электрондук почта (логин, паролду калыбына келтирүү үчүн колдонулат). 3. Бала тууралуу маалымат:

Идентификациялык жеке номери (ИЖН), толук аты-жөнү;
Туулгандыгы тууралуу күбөлүктүн сериясы, номери;
Артыкчылыгы (льгота) Бар/Жок (бул пунктту тандагандан кийин тиешелүү документти PDF форматта тиркөө керек). 4. Мектепти тандоо:

Биринчи этап үчүн:

Окутуунун каалаган тили;
Ата-эненин катталган дареги боюнча система автоматтык түрдө тиешелүү мектепти көрсөтөт.
Экинчи этап үчүн:

Окутуунун каалаган тили;
Область/шаар
Арыз ээси каалаган бош орун бар мектепти тандай алат. 5. Толтурулган форманы жөнөтүү алдында маалыматты карап чыгуу:

Өтүнмөнү берүүдөн мурун арызда толтурулган маалыматтардын тууралыгын текшерүү зарыл.

• Арызыңызды ырастагандан кийин, Сиздин электрондук почтаңызга мектепке кирүү үчүн арыз ийгиликтүү кабыл алынгандыгы тууралуу билдирүү жөнөтүлөт.
